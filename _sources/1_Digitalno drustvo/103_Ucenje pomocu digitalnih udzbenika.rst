Учење помоћу дигиталних уџбеника
================================

.. infonote::

 .. image:: ../../_images/robot11.png
    :height: 120
    :align: left

 Да ли знаш да поред уџбеника који су штампани на папиру постоје и **дигитални уџбеници** које користиш уз помоћ дигиталног уређаја? Да ли си до сада имао/ла прилике да користиш дигитални уџбеник? У овој лекцији ћеш научити нешто више о њима. Када урадиш све задатке и одговориш на сва питања у лекцији знаћеш да самостално користиш дигиталне уџбенике за учење.

|

За коришћење дигиталног уџбеника потребно је да свој дигитални уређај повежеш на интернет.

Дигитални уџбеник можеш да користиш за самостално учење и ван школе. Ови уџбеници садрже различите дигиталне садржаје, 
тачније имају поред текста и слике и видео-записе и аудио-записе. Помоћу дигиталног уџбеника лако можеш да провериш своје знање.

Хајде да видимо како. 

.. infonote::

 .. image:: ../../_images/robot14.png
    :height: 110
    :align: left


 Отвори било који уџбеник који имаш у папирном и дигиталном облику, а који ти је при руци. Затим, пронађи лекцију коју сте последњу радили у школи. Користи и папирни и дигитални уџбеник како би урадио/ла све 
 задатке, тако што ћеш прво задатке да урадиш у папирном уџбенику, а затим и у дигиталном. 



.. questionnote::

 .. image:: ../../_images/robot12.png
    :height: 110
    :align: left

 У радној свесци на страници **6** ћеш пронаћи табелу у којој је потребно да напишеш која је разлика између папирног и дигиталног уџбеника. 

 Које су предности, а који недостаци једног и другог уџбеника према твом мишљењу? Одвој мало времена да размислиш па попуни одговарајуће колоне.




.. image:: ../../_images/robot13.png
    :height: 200
    :align: right

------------

**Домаћи задатак**

|

У радној свесци на страни број **7** ћеш пронаћи простор у којем треба да опишеш својим речима како учиш уз помоћ дигиталног уџбеника, а како уз помоћ папирног? Како радиш задатке, провераваш тачност урађеног задатка у папирном и дигиталном уџбенику? 
Да ли ти је у томе потребна помоћ родитеља? Ако јесте, објасни због чега?


