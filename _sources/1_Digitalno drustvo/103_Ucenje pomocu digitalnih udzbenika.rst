Учење помоћу дигиталних уџбеника
================================

.. infonote::

 .. image:: ../../_images/robot11.png
    :height: 120
    :align: left

 Да ли знаш да поред уџбеника који су штампани на папиру постоје и **дигитални уџбеници** које користиш уз помоћ дигиталног уређаја? Да ли си до сада имао/ла прилике да користиш дигитални уџбеник? У овој лекцији ћеш научити нешто више о њима. Када урадиш све задатке и одговориш на сва питања у лекцији знаћеш да самостално користиш дигиталне уџбенике за учење.

|

За коришћење дигиталног уџбеника потребно је да свој дигитални уређај повежеш на интернет.

Дигитални уџбеник можеш да користиш за самостално учење и ван школе. Ови уџбеници садрже различите дигиталне садржаје, 
тачније имају поред текста и слике и видео-записе и аудио-записе. Помоћу дигиталног уџбеника лако можеш да провериш своје знање.

.. figure:: ../../_images/dig_udzbenik.png
    :width: 780
    :align: center
    
    *Изглед једног дигиталног уџбеника*

У папирном и дигиталном уџбенику из предмета *Свет око нас* пронађи лекцију коју сте последњу радили. Користи оба уџбеника да урадиш све 
задатке, тако што ћеш прво задатке да урадиш у папирном уџбенику, а затим у дигиталном. 

|

У радној свесци на страници **5** ћеш пронаћи табелу у којој је потребно да напишеш која је разлика између папирног и дигиталног уџбеника. 

Које су предности, а који недостаци једног и другог уџбеника према твом мишљењу? Одвој мало времена да размислиш па попуни одговарајуће колоне.




.. questionnote::

    Како учиш, радиш задатке, провераваш тачност урађеног у папирном и дигиталном уџбенику? 
    
    Да ли ти је потребна помоћ родитеља? Објасни због чега?


