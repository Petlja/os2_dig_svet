Интернет бонтон
===============

.. infonote::

 .. image:: ../../_images/robot21.png
    :height: 120
    :align: left

 Када урадиш све задатке и одговориш на сва питања у лекцији знаћеш да разликујеш неприхватљиво од прихватљивог понашања при 
 комуникацији на интернету. Такође, знаћеш да на одговарајући начин реагујеш aко дођеш у додир са непримереним дигиталним садржајем, 
 непознатим, злонамерним особама или особама које комуницирају на неприхватљив начин.

|

Пажљиво проучи доње ситуације. Размисли шта би требало да уради особа која се нашла у свакој од ситуација, а затим у радној свесци на страницама **43-46** напиши савет Милану, Мили, Јовану и Лени.

|

-----------------

**Милан**: *Недавно сам ћаскао са Драганом на мрежи док смо играли моју омиљену игру. Осећам као да га добро познајем јер много разговарам са њим. Питао ме је за мој број телефона како бисмо лакше комуницирали. Шта треба да урадим?*

-----------------

**Мила**: *Упознала сам Нину на интернету. Разговарам са њом месецима. Осећам да ми је најбоља другарица и знам све о њој. Она је јуче предложила да се видимо у парку. Шта треба да урадим?*

-----------------

**Јован**: *Скоро сваког дана играм са више играча онлајн фудбалску игру. И баш волим да играм са њима. Међутим, приметио сам да један играч наставља да пише непристојне коментаре у групном чету. Шта треба да урадим?*

-----------------

**Лена**: *Моји родитељи су прилично строги када је у питању коришћење интернета и имају јасна правила о томе шта смем, а шта не смем. Када посетим своју најбољу другарицу, она каже да јој родитељи дозвољавају да ради шта год жели. Шта треба да урадим?*

-----------------

.. suggestionnote::

 Интернет није само мрежа повезаних дигиталних уређаја, него је у исто време и мрежа која окупља велики број људи који међусобно комуницирају. Ова мрежа има одређена правила лепог понашања, и та правила се називају **интернет бонтон**.

Као и у реалном животу, приликом дигиталне комуникације немој никада да: лажеш, вређаш, претиш, уцењујеш, понижаваш и омаловажаваш друге људе.

|


Хајде да видимо која су то основна правила дигиталне комуникације којих сви треба да се придржавамо:



- Као и у стварном животу, и при дигиталној комуникацији увек је добро да размислиш пре него што некоме нешто напишеш или саопштиш.

- Оно што једном напишеш остаје на интернету заувек. 

- Понашај се пристојно. Веома је важно да увек имаш на уму да су са друге стране дигиталних уређаја стварни људи којима треба лепо да се обратиш. 

- У комуникацији са вршњацима и другим корисницима, никада немој да користиш грубе речи и непристојне поруке које их могу повредити. 

- Пре него што било шта објавиш на интернету питај пријатеље да ли су сагласни да објавиш садржај који има везе са њима. 

- Замоли их да и они од тебе траже дозволу за објављивање.

- Увек питај родитеље или теби блиску одраслу особу за дозволу да приступиш интернету.

- Никада немој да разговараш и уговараш састанак са особом коју познајеш само са интернета!

- Јако је важно да препознаш и спречиш дигитално насиље.

.. infonote::

 .. image:: ../../_images/robot24.png
     :height: 110
     :align: left

 **Јако је важно да запамтиш следеће.** У случају да видиш непримерени садржај или доживиш непријатност на интернету одмах то подели са теби блиском одраслом особом. Учитељица или учитељ, родитељ или блиска одрасла особа треба заједно са тобом да позову телефон Националног центра за безбедност деце на интернету 19833 или попуне образац који се налази на платформи Паметно и безбедно: https://pametnoibezbedno.gov.rs/.
 
 |

 .. image:: ../../_images/pib.png
    :width: 700
    :align: center
    :target: https://pametnoibezbedno.gov.rs/

|

.. image:: ../../_images/robot23.png
    :height: 200
    :align: right

--------------

**Домаћи задатак**

|

У радној свесци на страници **47** нацртај све одрасле особе од поверења којима би се обратио/ла у случају да ти се на интернету деси нешто непријатно и упиши њихова имена.